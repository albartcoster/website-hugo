---
title: hooi op XVIII Silage Conference
author: ~
date: '2018-10-11'
slug: hooi-xviii-silage-conference
bibliography: library.bib
banner: img/XVIII_conf.png
categories: []
tags: [hooi,zuur,opslag]
---



<p>In juli 2018 werd in Bonn een wetenschappelijke conferentie over silages gehouden. Helaas was ik niet aanwezig, maar omdat het onderwerp bijzonder relevant voor ons is heb ik de bijdrages doorgelezen. Samenvattingen van alle bijdrages vindt u via deze link <a href="https://www.isc2018.de/Download/Proceedings" class="uri">https://www.isc2018.de/Download/Proceedings</a>. In deze post ga ik in op een aantal onderzoeken op het gebied van hooi.</p>
<p>Recent zag ik dit filmpje, waarin een boer propionzuur gebruikt om niet volledig droog hooi goed op te slaan: <a href="https://youtu.be/iAGri7g23xw" class="uri">https://youtu.be/iAGri7g23xw</a>. Het onderwerp is bijzonder interessant omdat hooi een zeer smakelijk product is voor melkkoeien en omdat het in tegenstelling tot grassilage handelswaarde heeft. Daarnaast zijn er veel aanwijzigen dat een aandeel hooi van goede kwaliteit gezond is voor koeien. Wellicht oa omdat hooi veel meer Vitamine D3 bevat dan silage (<span class="citation">Newlander and Riddell (1952)</span>, <span class="citation">Jäpelt and Jakobsen (2013)</span>). Wellicht is dit ook een van de redenen waarom inzet van hooi zo goed werkt bij droge koeien, en moeten we de werking van hooi. Nieuw inzicht in het nut van Vit D3 komt uit de humane gezondheidszorg, waar sterke aanwijzingen zijn dat Niet Alkoholische Leververvetting (NAFLD) gedeeltelijk kan worden verklaard door een Vitamine D3 tekort (zie <span class="citation">Eliades and Spyrou (2015)</span>). Vertaald naar melkkoeien: is er een verband tussen slepende melkziekte en vitamine D3 tekort? Dit wordt helemaal interessant als we beseffen dat de functionele vorm van Vit D3 via een aantal tussenstappen in het lichaam wordt gevormd, waarbij oa de lever verantwoordelijk is (zie opnieuw <span class="citation">Eliades and Spyrou (2015)</span>). Is leververvetting daarom niet ook de oorzaak van Vit D3 tekort?</p>
<p>Terug naar hooi. In de conferentie waren een paar interessante bijdrages over conservering van hooi.</p>
<p><span class="citation">Rahn and Marley (2018)</span> vergeleek de kwaliteit van nat hooi zonder toevoegmiddel (T1) met hooi behandeld met een mengsel van kaliumsorbaat, natrium benzoaat en natrium propionaat (250 gram/ton hooi) (T3) en met hooi behandeld met 4.5 liter propionzuur/ton (T2). Hooi T1 bevatte na 30 en 100 dagen meer schimmels, en had een hogere temperatuur bereikt dan hooi T2 en T3. Tussen T2 en T3 waren geen grote verschillen, behalve dat T3 een vriendelijker product is dan T2 (propionzuur). De auteurs concludeerden dat te nat hooi opgeslagen kan worden met een conserveringsmiddel. Het conserveringsmiddel is Raicosyl Hay van Agravis, zie bijvoorbeeld <a href="https://www.agravis.de/de/tiere/silierung_und_konservierung/heuqualitaet_sichern/index.html" class="uri">https://www.agravis.de/de/tiere/silierung_und_konservierung/heuqualitaet_sichern/index.html</a>.</p>
<p>Een alternatieve benadering werd gepresenteerd door <span class="citation">Palmonari et al. (2018)</span>. Deze onderzoekers vergeleken een toevoegmiddel gebaseerd op <em>Pediococcus Pentaseucus</em> en het enzym Chitinase (<a href="https://nl.wikipedia.org/wiki/Chitinase" class="uri">https://nl.wikipedia.org/wiki/Chitinase</a>) met een controle behandeling (geen toevoegmiddel) en propionzuur in vochtig hooi van luzerne en gras (gemiddeld 67% DS) en droog hooi. Ze zagen dat toevoeging van middelen leidde tot hooi van vergelijkbare kwaliteit als droog hooi, terwijl de kwaliteit van het natte hooi zonder toevoegmiddelen fors was gedaald. Verder zagen ze minder opwarming door de behandelingen in luzerne.</p>
<div id="referenties" class="section level2 unnumbered">
<h2>Referenties</h2>
<div id="refs" class="references">
<div id="ref-Eliades2015">
<p>Eliades, Myrto, and Elias Spyrou. 2015. “Vitamin D: A new player in non-alcoholic fatty liver disease?” <em>World Journal of Gastroenterology</em> 21 (6):1718–27. <a href="https://doi.org/10.3748/wjg.v21.i6.1718" class="uri">https://doi.org/10.3748/wjg.v21.i6.1718</a>.</p>
</div>
<div id="ref-Japelt2013">
<p>Jäpelt, Rie B., and Jette Jakobsen. 2013. “Vitamin D in plants: a review of occurrence, analysis, and biosynthesis.” <em>Frontiers in Plant Science</em> 4 (May):1–20. <a href="https://doi.org/10.3389/fpls.2013.00136" class="uri">https://doi.org/10.3389/fpls.2013.00136</a>.</p>
</div>
<div id="ref-Newlander1952">
<p>Newlander, J. A., and W. H. Riddell. 1952. “Rate of Vitamin D Formation in Hay.” <em>Journal of Animal Science</em>, 419–21.</p>
</div>
<div id="ref-palmonari2018">
<p>Palmonari, A., D. Cavallini, A. Formigoni, and E. Chevaux. 2018. “Evaluation of a new aerobic preservative solution for high moisture hay.” In <em>Proceedings from the Xviii Internation Silage Conference</em>, edited by K. Gerlach and K.-H. Südekom, 26–27. Bonn. <a href="https://www.isc2018.de/Program" class="uri">https://www.isc2018.de/Program</a>.</p>
</div>
<div id="ref-rahn2018">
<p>Rahn, S., and G. Marley. 2018. “Development of a preservative for moist hay to extend the hay baling window.” In <em>Proceedings from the Xviii Internation Silage Conference2</em>, edited by K. Gerlach and K.-H. Südekum, 24–25. Bonn. <a href="https://www.isc2018.de/Program" class="uri">https://www.isc2018.de/Program</a>.</p>
</div>
</div>
</div>
